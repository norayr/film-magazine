---
title: "ո՞նց եք սկսել ժապավեն նկարել"
date: 2019-01-02T15:38:55+04:00
type: "post"
image: "/նկարներ/թօրոս_խաչատրեան/2019-01-04/image14.png"
tags : ["ժապաւէն"]
categories : ["յօդուածներ"]
author : "թօրոս_խաչատրեան"
draft: false
---

Ո՞նց եք սկսել ժապավեն նկարել։ Գտել եք պապիկի հին Զենիտը կամ Ֆէդը, թե՞ չեք կարողացել վերնիսաժում անտարբեր անցնել ու գնել եք մի տրաքած Զենիտ։ Հետո սկսել եք ժապավեն փնտրել ու Երիտասարդականի Սասի մոտի Կոդակից գնել, սկսել նկարել, հետո բերել երևակման ու…

{{< figure src="/նկարներ/թօրոս_խաչատրեան/2019-01-04/image14.png" width="100%" >}}

{{< figure src="/նկարներ/թօրոս_խաչատրեան/2019-01-04/image15.png" width="100%" >}}

{{< figure src="/նկարներ/թօրոս_խաչատրեան/2019-01-04/image7.png" width="100%" >}}

{{< figure src="/նկարներ/թօրոս_խաչատրեան/2019-01-04/image17.jpg" width="100%" >}}

36 կադրից եղել են ընդամենը 5֊ը կամ 10֊ը, իսկ մնացած բոլորը՝ տարօրինակ գծերով ու լույսի հետքերով։ Առաջին անգամվա համար սա կարող ա դուր գալ․ հետաքրքիր գույներ ու էֆեկտներ, բայց ժապավենային աշխարհում սա բռակ է։ 

Այդ վառված մասերում կարող է լինել ձեր պերսոնաժը, ում նկարում էիք, կամ ինչ֊որ մի պահ, որն էլ երբեք չի լինի ու դուք կկորցնեք այդ կադրը ընդմիշտ։ 
Այդ գծերը ու լույսի թափանցումները լինում են խցիկների տարիքից որոնք անորակ լինելու պատճառով 30 տարի անց էլ չեն աշխատում։

{{< figure src="/նկարներ/թօրոս_խաչատրեան/2019-01-04/image10.gif" width="100%" >}}

Եւ ի՞նչ անել, եթե պապիկները ապրել են սովետական միությունում, իսկ վերնիսաժում վաճառվում է նույն պապիկների ունեցվածքը։

Տեղափոխվենք Ճապոնիա՝ էժան ու որակով խցիկների հայրենիք։ 
Pentax, Canon, Nikon, Minolta, Olympus, Fujifilm, Mamiya…
Եկեք ընտրենք․

Առաջին տարբերակը նրանց համար է, ով ունի զենիտ (նվեր է ստացել, գնել, թե գտել՝ կապ չունի)։ Ի տարբերություն խցիկի նրա օբյեկտիվը այդքան վատը չէ և այն շատ լավ կարելի է օգտագործել մի ուրիշ խցիկի վրա։

Pentax Spotmatic՝

{{< figure src="/նկարներ/թօրոս_խաչատրեան/2019-01-04/image13.jpg" width="100%" >}}

Գինը ebay֊ում, առանց օբյեկտիվ՝ 10֊30$
Ճապոնական լեգենդ, անմահ տանկ 
Այս խցիկը կծառայի ձեզ մոտակա մինիմում 20 տարին 
Նրա վրա կդնեք ձեր Զենիտի Հելիոս 44ը, իսկ հետագայում կարող եք գնել Takumar֊ի հիանալի ոսպնյակներից՝

{{< figure src="/նկարներ/թօրոս_խաչատրեան/2019-01-04/image4.jpg" width="100%" >}}

Եթե դուք չունեք Զենիտ, բայց ուզում եք սկսել նկարել, ապա սա էլ վատ տարբերակ չէ։

Գինը օբյեկտիվի հետ՝ 30֊50$ (կամ կարող եք նույն Հելիոսը գնել վերնիսաժից կամ խնդրել ընկերներից)։

Տարբերակ 2
Եթե ուզում եք վերցնել խցիկը ու նկարել առանց ժամանակ կորցնելու, լույս չափելու, ֆոկուս բռնելու։
Պահիր և նկարիր խցիկներ՝ point and shoot cameras՝

{{< figure src="/նկարներ/թօրոս_խաչատրեան/2019-01-04/image16.jpg" width="100%" >}}

Սրանցից դուք կարող եք գտնել անգամ տանը, անգամ մի քանի հատ։ Բայց լավ որակ ստանալու համար խորհուրդ չէի տա նկարել Skina, Nokina, Wizen ֆիրմաների խցիկներով։ Փորձեք գտնել Olympus, Canon կամ Pentax խխցիկներ․ դրանք շատ հեշտ և էժան կարելի է գտնել list.am֊ում։

{{< figure src="/նկարներ/թօրոս_խաչատրեան/2019-01-04/image3.png" width="100%" >}}

{{< figure src="/նկարներ/թօրոս_խաչատրեան/2019-01-04/image8.png" width="100%" >}}

{{< figure src="/նկարներ/թօրոս_խաչատրեան/2019-01-04/image12.png" width="100%" >}}

{{< figure src="/նկարներ/թօրոս_խաչատրեան/2019-01-04/image1.png" width="100%" >}}

Տարբերակ 3

Եթե դուք զբաղվում եք լուսանկարչությամբ և ունեք Canon֊ի կամ այլ բրենդի թվային խցիկ, ապա լավ տարբերակ է գնել այս մոդելներից մեկը և օգտվել ձեր նույն օբյեկտիվներից։
Սրանք տեխնիկապես գրեթե չեն տարբերվում ձեր թվայիններից, միայն հիշողության քարտի տեղ չունեն՝

{{< figure src="/նկարներ/թօրոս_խաչատրեան/2019-01-04/image5.jpg" width="100%" >}}

Nikon֊ից օգտվողները կարող են գնել ցանկացած խցիկ, քանի որ Nikon֊ը չի փոխել օբյետիվի ամրանալու ձևը։ Կարևոր է հաշվի առնել, որ ձեր օբյեկտիվները պետք է լինեն նախատեսված full frame խցիկների համար, քանի որ ժապավենի կադրը 36*24 սմ է՝

{{< figure src="/նկարներ/թօրոս_խաչատրեան/2019-01-04/image11.jpg" width="100%" >}}

Ebay֊ում կարելի է գտնել սկսած 10֊ից։

4֊րդ և վերջին տարբերակ
Եթե դուք ուզում եք լուրջ  զբաղվել ժպավենային լուսանկաչությամբ և կարող եք մի քիչ շատ գումար հատկացնել խցիկի համար, ապա ընտրեք միայն բրենդը։
Սրանք ժապավենային ամենահայտնի խցիկներն են՝

Pentax Me super
գինը Ebay֊ում՝ 40֊100$
TTL Լուսաչափման համակարգ 
ավտոմատ ռեժիմ 
օգնող թվեր և լույսեր տեսարանաորոնիչ(viewfinder)֊ի մեջ
պահաժամեր 1֊1/2000՝

{{< figure src="/նկարներ/թօրոս_խաչատրեան/2019-01-04/image6.jpg" width="100%" >}}

Canon ae֊1 program 
գինը՝ 90֊150$
TTL Լուսաչափման համակարգ 
ավտոմատ ռեժիմներ 
օգնող թվեր և լույսեր տեսարանաորոնիչ(viewfinder) ի մեջ
պահաժամեր 2֊1/1000

{{< figure src="/նկարներ/թօրոս_խաչատրեան/2019-01-04/image9.jpg" width="100%" >}}

Minolta X֊7A 
գինը ebay֊ում՝ 50֊100$
TTL Լուսաչափման համակարգ 
ավտոմատ ռեժիմներ 
օգնող թվեր և լույսեր տեսարանաորոնիչ(viewfinder) ի մեջ
պահաժամեր 1֊1/1000

{{< figure src="/նկարներ/թօրոս_խաչատրեան/2019-01-04/image2.jpg" width="100%" >}}





